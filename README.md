# Statistics of mutations and corresponding lineages

## Zjištěné závěry

V následujících odstavcích se pokusím shrnout zjištěné závěry.

VFN v období kdy v České Republice dominovala varianta Delta testovala na přítomnost mutace L452R dle doporučení NRL a jako další mutaci si z více možností, které NRL doporučovala vybrala mutaci pravděpodobně jako jedna z mála laboratoří MOI P681R. Mutace L452R a mutace P681R jsou jako jedinné uváděné webem outbreak.info jako mutations of interest (obávané, nadále jako MOI) pro všechny subvarianty Delty, AY.4, AY.43, AY.122 (https://outbreak.info/compare-lineages?pango=AY.4&pango=AY.43&pango=AY.122&gene=ORF1a&gene=ORF1b&gene=S&threshold=90&nthresh=1&sub=false&dark=false). Laboratoř VFN prováděla u pacientů test na mutaci L452R i po konci vlny Delta a řídila se tak doporučením provádět tento test pro první orientaci, ale s opačným očekáváním na výsledek, protože Omikron tuto mutaci již neobsahuje. Web outbreak.info pro Omikron a jeho subvarianty uvádí jako MOI také P681R (v 99.1% všech sekvencí), S477N a N501Y. Je důležité poznamenat, že touto dobou již měla NLR možnost se opřít o výsledky projektu celogenomově sekvenovaných vzorků AV ČR a spolupracujících institucí, které potvrzovaly příchod Omikronu. NRL šlo tedy o to vydat takové doporučení, které by vyloučilo Deltu (nepotvrzený test mutace L452R) a poté se už pokusit klasifikovat subvariantu Omikronu. Zmíněné MOI P681R měli obě subvarianty Omikronu.

Po rozdělení dat z VFN na pacienty nakažené variantou Delta (období 1.9. 2021 až 31.12.2021) a variantou Omikron (1.1.2022 až 15.2.2022) jsem zjistil, že podíl mužů a žen na vzorku ve VFN na přítomnost varianty Delta byl statisticky signifikantní (60% žen Delta). Tento nález jsem nemohl ověřit na celorepublikových datech NRL, která data diskriminačních PCR testů dalších laboratoří má, ale rozdělení dle pohlaví nezvěřejňuje. 

Výsledek jsem mohl ověřit v ČR pouze na celogenomově sekvenovaných datech projektu https://virus.img.cas.cz/ na kterém rozdělení podle pohlaví vypadá ve stejném časovém období (1.9.2021 až 31.12.2021) viz. níže. Znovu uvádím, že data, která porovnávám jsou na sobě nezávislá a neměla by se v nich překrývat ani jedna osoba, protože VFN nebyla tou dobou do projektu zapojená a vzorky dále celogenomově nesekvenovala ani je dále za účelem celogenomového sekvenování neposílala. Také je potřeba zmínit, že v zobrazení vycházím z určení linie viru projektem virus a konkrétně mě zajímaly linie AY.4, AY.43, AY.122 (vlastní určení linie viru je ale možné, protože projekt dává celogenomově sekvenované vzorky volně k dispozici). Myslím si, že i kdyby projekt dále specifikoval sekvenované vzorky podle zjištěných méně důležitých mutací do více sublinií delty, tak by alespoň jedna z těchto hlavních sublinií porušila pravidlo, ale všechny potvrzují můj závěr uvedený výše. Muži: 45.9% a ženy: 54.1%.
