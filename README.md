# Statistics of mutations and corresponding lineages

V následujících odstavcích se pokusím shrnout zjištěné závěry.

VFN v období kdy v České Republice dominovala varianta Delta testovala na přítomnost mutace L452R dle doporučení NRL a jako další mutaci si z více možností, které NRL doporučovala vybrala mutaci pravděpodobně jako jedna z mála laboratoří MOI P681R. Mutace L452R a mutace P681R jsou jako jedinné uváděné webem outbreak.info jako mutations of interest (obávané, nadále jako MOI) pro všechny subvarianty Delty, AY.4, AY.43, AY.122 (https://outbreak.info/compare-lineages?pango=AY.4&pango=AY.43&pango=AY.122&gene=ORF1a&gene=ORF1b&gene=S&threshold=90&nthresh=1&sub=false&dark=false). Laboratoř VFN prováděla u pacientů test na mutaci L452R i po konci vlny Delta a řídila se tak doporučením provádět tento test pro první orientaci, ale s opačným očekáváním na výsledek, protože Omikron tuto mutaci již neobsahuje. Web outbreak.info pro Omikron a jeho subvarianty uvádí jako MOI také P681R (v 99.1% všech sekvencí), S477N a N501Y. Je důležité poznamenat, že touto dobou již měla NLR možnost se opřít o výsledky projektu celogenomově sekvenovaných vzorků AV ČR a spolupracujících institucí, které potvrzovaly příchod Omikronu. NRL šlo tedy o to vydat takové doporučení, které by vyloučilo Deltu (nepotvrzený test mutace L452R) a poté se už pokusit klasifikovat subvariantu Omikronu. Zmíněné MOI P681R měli obě subvarianty Omikronu.

Po rozdělení dat z VFN a FNB na pacienty nakažené variantou Delta (období 21.5. 2021 až 31.12.2021) a variantou Omikron (1.1.2022 až 15.2.2022) jsem zjistil, že podíl testovaných mužů a žen u vzorků ve VFN i FNB na přítomnost varianty Delta i Omikron byl statisticky signifikantní (60% žen Deltave VFN a 57,3% žen Omikron ve VFN a 62% mužů Delta ve FNB a 54,3% mužů Omikron ve FNB). Tento nález jsem nemohl vyhodnotit na základě celorepublikových datech NRL, která data diskriminačních PCR testů dalších laboratoří má, ale rozdělení dle pohlaví nezvěřejňuje. Prozatím jsem usoudil, že je možné, že VFN v centru upřednosťnují z nějakého důvodu více ženy (vzdálenost k nemocnici, bližší nemocnice, důvěra v nemocnici..) a FNB z nějakého důvodu více muži. Minimálně Ti, kteří si myslí, že jsou pozitivní. Bavíme se totiž u datech ve kterém nejsou zahrnutí negativně testovaní, tedy Ti, kteří nemocnici také zvolili, ale nemoc Covid-19 jim potvrzená nebyla a tudíž nebyly na DNA vzorku vykonané diskriminační PCR testy pro odhalení konkrétní varianty viru Sars-Cov-2.

Výsledek jsem mohl porovnat v ČR pouze na celogenomově sekvenovaných datech projektu https://virus.img.cas.cz/ na kterém rozdělení podle pohlaví vypadá ve stejném časovém období (1.9.2021 až 31.12.2021) viz. obrázky níže. Znovu uvádím, že data, která porovnávám jsou na sobě nezávislá a neměla by se v nich překrývat ani jedna osoba, protože VFN a FNB nebyla tou dobou do projektu zapojená a vzorky dále celogenomově nesekvenovala ani je dále za účelem celogenomového sekvenování do projektu neposílala. Také je potřeba zmínit, že v zobrazení vycházím z určení linie viru projektem virus a konkrétně mě zajímaly linie AY.4, AY.43, AY.122 (vlastní určení linie viru je ale možné, protože projekt dává celogenomově sekvenované vzorky volně k dispozici). Myslím si, že i kdyby projekt dále specifikoval sekvenované vzorky podle zjištěných méně důležitých mutací do více sublinií delty, tak by alespoň jedna z těchto hlavních sublinií porušila pravidlo, ale všechny říkají to samé co data z VFN, ženy mezi pozitivně testovanými navariantu Delta převládají více než muži: Muži: 45.9% a ženy: 54.1%. Vzhledem ale k datům z mikrobiologie ve FNB, které tvrdí opak nejde učinit jednoznačný závěr.

Pro zpřesnění výsledků by bylo žádoucí disponovat daty včetně pohlaví k diskriminačním testům z více laboratoří, které by byly po ČR nejlépe vybrané náhodně a celkový vzorek by tak obsahoval větší množství náhodně vybraných pozitivně testovaných. Také by bylo dobré stanovit jednotnou % hranici kdy u jednotlivých laboratoří došlo na častější detekci varianty Omikron nebo nejlépe podle potvrzených mutací vybrat jednotlivé pacienty a jejich pohlaví porovnávat. Pro potvrzení nebo vyloučení možného závěru, že muži si více vybírají FNB a ženy VFN by bylo nutné počítat i s negativně otestovanými.